---
layout: 	post
title:  	"Zadnji naj ugasne luč 💡"
number: 	"#119 aka S04E13"
categories:	epizode
permalink:	/119/
tagline: 	"Zdravo. Ob zadnjem znaku bo ... oziroma ... je Ford urejal zvok na neki neznani vesoljski ladji in s tem postal eden največjih trolov v znanem Vesolju."
image:		/assets/img/119.jpg
apple:		https://apple.co/3qakOHs
pocket:		https://pca.st/rt25qtzr
overcast:	https://overcast.fm/+beHg0vQ-c
podkite:	https://kite.link/119-opr
google:		https://kite.link/119-opr?open=google
anchor:		https://anchor.fm/opravicujemose/episodes/Zadnji-naj-ugasne-lu-e1ncm42
listen:		https://www.listennotes.com/podcasts/opravičujemo-se-za/zadnji-naj-ugasne-luč-OaKwIcGdNZE/embed/
---

Zdravo! Pred začetkom se čudimo presenetljivosti časovnih potovanj in časovnih preskokov in se sprašujemo kaj vse je delal Artur teh osem  let, ko je potoval po vesolju. V samem poglavju se nam pridruži junak, ki ga že dolgo nismo videli (Ford Prefect) in nova junakinja - ura. 

Ford je v neznani vesoljski ladji, z njim je le bitje v komori, ki  bo, ko se bo nekega dne zbudilo, takoj zvedelo koliko je ura. Ker Ford ima načrt in je blazno navdušen nad svojim delom: oblikovanjem zvoka.  Spomnimo se tudi na bombnega tehnika in njegovo asistentko in se  sprašujemo zakaj bi človek pri zdravi pametni speljal zvočni iz 400 svetlobnih let oddaljenega planeta. 

Ugotovimo, da je Ford eden največjih trolov v Galaksiji in da je bila Zijeva pavza na koncu ravno prav dolga. 

{% include player.html %}
{% include poslusaj.html %}

<!--break-->

#### Zapiski

- 👽 [Alien](https://en.wikipedia.org/wiki/Alien_(film)) - film, znan tudi kot _Osmi potnik_ ... in po Zijevem mnenju eden najboljših ZF filmov vseh časov (skupaj z drugim delom)
- 🛸 [Aliens](https://en.wikipedia.org/wiki/Aliens_(film)) - ne vemo, kako so naši vrli prevajalci prevedli drugi del Aliena, vendar zagotovo niso imeli toliko smisla za samoironijo, da bi film prevedli ... _Deveti potnik_ ;)
- 🕰 [Zgodovina ur in ostalih merilcev časa](https://en.wikipedia.org/wiki/History_of_timekeeping_devices) - pred ročnimi urami so ljudje uporabljali sončne in druge ure, prvi zapis o sončni uri sega v daljno leto 742 pred našim štetjem
- ⏱ [Zgodovina ročnih ur](https://en.wikipedia.org/wiki/History_of_watches) - ročne ure so se, po tem ko so kar nekaj stoletij bile domena cerkvenih zvonikov, v 16. stoletju našega štetja, priplazile do miz in sten in šele nekaj stoletij kasneje, do zapestij ljudi
- ⌚️ [Kratka zgodovina ročnih ur](https://www.watchmaster.com/en/journal/stories-en/the-history-of-the-wristwatch) - ročne ure so zares postale popularne šele v 20. stoletju - vsaj za moške - prej so ročne ure nosile ekskluzivno ženske, moški pa so do takrat prisegali na žepne ure