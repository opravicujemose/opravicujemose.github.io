---
layout: 	post
title:  	"Do bridkega konca 🎬"
number: 	"#271 aka S06E68"
categories:	epizode
permalink:	/271/
tagline: 	"Zdravo. Končno pridemo do bridkega konca - ostanejo nam le še zapiski, 272 epizod, zlata opeka in ladje, ki lebdijo nad kolibo točno tako, kot opeke ne." 
image:		/assets/img/271@2x.jpg
cover:		/assets/img/cover/271 img@2x.png
apple:		https://apple.co/3Ji5Zzm
overcast:	https://overcast.fm/+beHhF7bNk
podkite:	https://pod.link/opr/episode/4936b89746e1178600e3e5535f98cd0c
pocket:		https://pca.st/d2xq52x2
google:		https://music.youtube.com/watch?v=qBXvsWPyux0
anchor:		https://open.spotify.com/episode/7nIluzObcaveMxLnzObPdq?si=PM11ISRwTlmt1SdT0JNHCw
listen:		https://www.listennotes.com/podcasts/opravičujemo-se-za/do-bridkega-konca-7A3ePUrL2nO/embed/
youtube:	https://youtu.be/qBXvsWPyux0
---

Zdravo. Tokrat smo res prišli do bridkega konca. Končali smo zadnje poglavje 6. knjige iz trilogije v štirih delih, po vsem vesolju znane štoparske biblije. Ker spet ugotovimo, da srečnih koncev ni, vas opozarjamo, da preverite darilne bone za večerje, toplice in kar je še tega, ker zapadejo v dveh letih, lahko tudi manj. 

Namesto v Ortu in drugih gostilnah, ugotovimo, da te dni zapravljamo za raznorazne naročnine, Artur pa se odpravi na pot, kjer za trenutek sreča Fenchurch in konča na tisti njemu tako ljubi plaži. Ampak tam so (kvarnik!) že spet Vogoni. 

V 68 tednih 6. sezone smo obdelali 6. knjigo, v 272 epizodah pa celotno štoparsko sago – in zdaj nas čaka samo še koktajl z rezino limone. In zlato opeko. Lepo je bilo, nekateri smo tudi jokali. 

Hvala, ker ste nas poslušali čisto do konca. 

P.S.: Naslednji teden bo na vrsti 7. sezona našega malega podkasta in z njo knjiga *[Zadnja priložnost](https://www.goodreads.com/book/show/17407936-zadnja-prilo-nost)*, ki jo je skupaj z Markom Carwardineom napisal naš ljubi Douglas Adams. Se poslušamo. 

{% include player.html %}
{% include poslusaj.html %}

<!--break-->

#### Zapiski

 
- 🎬 [Zadnja priložnost](https://www.goodreads.com/book/show/17407936-zadnja-prilo-nost) - Leta 1985 je neki časnik poslal Douglasa Adamsa skupaj z Markom Carwardinom na Madagaskar, iskat že skoraj izumrlega lemurja aj-aja. Mark je izjemno izkušen in razgledan zoolog in je skrbel za strokovno plat odprave, Douglasu, ki o zoologiji nima pojma, pa je bila zaupana predvsem naloga, da popotovanje opiše z vidika človeka, ki ga vse, kar doživlja in vidi, spravlja v največje začudenje. Kako jima je uspelo, boste slišali v 7. sezoni našega malega podkasta! 
- 🗣️ [To se govori](https://www.youtube.com/watch?v=SZRb2VOPwMg) - pesem Andreja Šifrerja, ki je tokratni #komadtedna, poznamo pa jo kot uvodno špico serije *[Naša krajevna skupnost](https://sl.wikipedia.org/wiki/Na%C5%A1a_krajevna_skupnost)* 
- 🗓️ [Dvelovnik](https://opravicujemo.se/251/) - epizoda, v kateri izumimo dvelovnik – oz radikalno idejo petdnevnega vikenda in dvodnevnega delovnega tedna 
- 👁️ [Kdo sploh je ta Bog?](https://opravicujemo.se/267/) - v epizodi, med pogovorom o svetih knjigah ugotovimo, da ena knjiga še manjka in da jo je treba napisati! Dogodivščine mladega Boga? Kdo sploh je ta Bog? Hvala, Oolon. 
- 📚 [Day One](https://dayoneapp.com/) - digitalna dnevniška aplikacija za beleženje vaših spominov 