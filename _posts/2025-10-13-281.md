---
layout: 	post
title:  	"Čustvenčki 🍐🍑🍆"
number: 	"#281 aka S07E09"
categories:	epizode
permalink:	/281/
tagline: 	"Zdravo. Tokrat je pred vami epizoda v kateri čustvenčki postanejo znanstvena razprava, malancan kraljuje na iOS-u, kumara na Androidu in Bill Gates dobi rojstnodnevno darilo, ob katerem se svet malce zaskrbljeno nasmehne."
image:		/assets/img/281@2x.jpg
cover:		/assets/img/cover/281 img@2x.png
apple:		https://apple.co/42F3ePL
overcast:	https://overcast.fm/+beHgRIolg
podkite:	https://pod.link/opr/episode/ZmJhYjM0ZTEtN2NmYi00MzM2LTg1MmMtZThlNzE4YjEwMmY0
pocket:		https://pca.st/7jmptlf0
google:		https://music.youtube.com/watch?v=iRM7VpQbcfo
anchor:		https://open.spotify.com/episode/4PPOlb9lKQOrcBJtCKS7wY?si=iLP8gfzoQK6c5YW4WdDofw
listen:		https://www.listennotes.com/podcasts/opravičujemo-se-za/čustvenčki-BUloSxr8bhW/embed/
youtube:	https://youtu.be/iRM7VpQbcfo
embed:		https://podcasts.apple.com/si/podcast/%C4%8Dustven%C4%8Dki/id1514750013?i=1000731528326
---

Zdravo. Tokratno epizodo z vami delimo v celoti, ker v *Predigri* (bonus epizodi, ki jo pred glavno epizodo ponavadi [dobijo naši podporniki](https://hvalazavseribe.supercast.com/#subscribe)) na vse pretege temeljito znanstveno analiziramo čustvenčke, predvsem najljubše kose "zelenjave" in kako se prikazujejo na različnih mobilnih operacijskih sistemih. 

Čudoviti svet čustvenčkov prekine dejstvo, da je do rojstnega dneva Billa Gatesa še dobra dva tedna (15 dni). Za nepoučene: to je dan, ko bomo vsi cepljeni proti COVID-19 končno končali tostransko trpljenje. Za tiste, ki bi še radi živeli, imamo nasvete: uporaba kisa in aluminijaste folije kot zaščite pred 5G žarki ter bunker, ki naj bo vsaj 7 metrov pod zemljo. 

Dotaknemo se tudi nasvetov o gledanju v sonce (zjutraj!) in razpravljamo o dvomljivi učinkovitosti kreme za sončenje. Potem spet odrinemo v Ladin Gaj, kjer divje zveri pojejo pozno v noč, na obzorju pa je končno Komodo. Vmes razmišljamo o izgubljenem občutku čudenja. 

Končamo z apelom: bodite hvaležni, prijazni, radi se imejte in uživajte, dokler lahko. 

Naslednjih 14 dni bo ključnih. ;) 

{% include player.html %}
{% include poslusaj.html %}

<!--break-->

#### Zapiski

- 🍆 [Zakaj je jajčevec postal simbol za kumaro](https://findmykids.org/blog/en/eggplant-emoji-meaning) - podrobna razlaga, zakaj je jajčevec postal svetovni simbol ... za nekaj čisto drugega 
- 📺 [Sobotni družinski šov s Pelijem in Zijem](http://www.zvpl.com/42/clanki/videospotnice/sobotni-druzinski-sov-s-pelijem/) – dve oddaji, v kateri večerna alko-avanturista, prijatelja slavnih voditeljev oddaje Videospotnice in ostalih slavnih osebkov, sovražnika kapitalističnih izkoriščevalcev in ljubitelja dobre glasbe ter paštete - Peli in Zi - kot priznana strokovnjaka za "vse" lotevala misterijev znanosti in resničnosti. Čakajo vas psihološki profili, športne aktivnosti, pop kultura, pitje piva, vrtnice in blondinke – oddaja, kot je še ni bilo in je ni več. :) 
- 🎂 [Oben praktisch, hinten erotisch](https://opravicujemo.se/113/) - 113. epizoda našega malega podkasta iz leta 2022, kjer smo prvič omenili teorijo zarote o Billu Gatesu in cepivom za oz. proti COVID-u, vpletenosti grafena in že od takrat čakamo na letošnji Billow rojstni dan 
- 🧪 [Grafen](https://sl.wikipedia.org/wiki/Grafen) – izjemno tanek in močan sloj ogljika, ki prevaja elektriko bolje kot baker in se v teorijah zarote pogosto znajde tudi tam, kjer ga nihče ni naročil – na primer v cepivih in 5G antenah 
- 🎬 [TLP ali Tistega lepega popoldneva](https://sl.wikipedia.org/wiki/Tistega_lepega_popoldneva) – kultna televizijska oddaja na RTV Slovenija, ki je med letoma 2002 in 2007 razveseljevala gledalce ob nedeljah popoldne. Vodila sta jo **Lado Bizovičar** in **Anja Tomažin** (v zadnji sezoni **Taja Zuccato**), nagrade žrebali in z gosti v klepetaknici pa so klepetali **Žrebci**. Posneli so čez 200 oddaj, [zadnja oddaja](https://365.rtvslo.si/arhiv/tistega-lepega-popoldneva/4850827) je bila na sporedu 17. junija 2007. 
- ☀️ [Huberman pri Rubinu, drugič](https://www.tetragrammaton.com/content/andrew-huberman) – pogovor med Andrewom Hubermanom in Rickom Rubinom o svetlobi, spanju, stresu in o tem, kako smo ljudje pravzaprav baterije, ki jih polni jutranje sonce (čeprav, prosim, ne glejte direktno vanj). In sončno kremo vseeno uporabite, če boste na soncu med 10 in 17 uro v poletnem času. Bolje bit' malo masten, kot "malo" zažgan. 
