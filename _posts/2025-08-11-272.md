---
layout: 	post
title:  	"Orgonska bomba 💣"
number: 	"#272 aka S07E00"
categories:	epizode
permalink:	/272/
tagline: 	"V ničti epizodi predstavimo zgodbo o nastanku knjige Zadnja priložnost, ki jo bomo brali v 7. sezoni – od ideje časnika do potovanja, radijske oddaje, knjige in TV serije. Zveni znano? Saj tudi je."
image:		/assets/img/272@2x.jpg
cover:		/assets/img/cover/272 img@2x.png
apple:		https://apple.co/3HvPHlY
overcast:	https://overcast.fm/+beHhjSgwA
podkite:	https://pod.link/opr/episode/YjBlOTg5N2EtYWE4Zi00ZjY1LTljMWItNGY5ZWI0N2QwMWE0
pocket:		https://pca.st/4hdbprb7
google:		https://music.youtube.com/watch?v=Zz7p_aJnL-s
anchor:		https://open.spotify.com/episode/5TaG6wnqjmZNpKtKpNfzUC?si=_V8q9OvBQk-WYuVthRUYUg
listen:		https://www.listennotes.com/podcasts/opravičujemo-se-za/orgonska-bomba-qhNaWQ73wPr/embed/
youtube:	https://youtu.be/Zz7p_aJnL-s
---

Zdravo! V ničti epizodi [sedme sezone](../sezona/07/) odpremo novo poglavje našega malega podkasta. Mogoče malo bolj resni, malo bolj raziskovalni, malo bolj izobraževalni. V 7. sezoni beremo knjigo ***Zadnja priložnost***, ki jo je skupaj z zoologom **Markom Carwardineom** napisal naš ljubi **Douglas Adams**! Knjiga govori o izumirajočih živalskih vrstah - Mark je prispeval svoje izkušnje, Douglasova vloga pa je bila: “da bi bil skrajno neveden nezoolog, ki naj bi ga prav vse, kar bi se zgodilo, popolnoma presenetilo.”

Mi smo v uvodu v knjigo slalomirali med Bobom, Jožetom, orgonskimi topovi in granatami, propadlimi starimi sortami krompirja, Monsantom, kemtrejli in dejstvom, da se neumnost lahko izmeri. V wattih. Skratka, čaka vas prvi pogovor o knjigi, ki naj bi razsvetljevala, ne reševala, pa vseeno naredi oboje. In seveda o vsem vmes. Pa še bonus: nova identiteta za poslušalce - štoparke in štoparji, pozdravite raziskovalke in raziskovalce. 

{% include player.html %}
{% include poslusaj.html %}

<!--break-->

#### Zapiski

- [🎬 Zadnja priložnost](https://www.goodreads.com/book/show/17407936) - Leta 1985 je neki časnik poslal Douglasa Adamsa skupaj z Markom Carwardinom na Madagaskar, iskat že skoraj izumrlega lemurja aj-aja. Mark je bil izkušen in razgledan zoolog, Douglasova vloga pa, kot pravi sam, "da bi bil skrajno neveden nezoolog, ki naj bi ga prav vse, kar bi se zgodilo, popolnoma presenetilo." Kako jima je uspelo, boste slišali v 7. sezoni! 
- [🥔 Krompir Igor](https://znc.si/blog/igorjeva-preobrazba/) - Slovenska sorta krompirja iz 1960–1980-ih, ki je v 80. letih prekrivala več kot 70 % domačih njiv. Zaradi občutljivosti na virus Y je danes ne gojimo več – ostal je le bled spomin v pogovorih in na kakšni stari fotografiji. Podobno so izginile tudi druge tradicionalne sorte, kot sta Cvetnik in Vesna. 
- [🔫 Orgonski topovi](https://en.wikipedia.org/wiki/Cloudbuster) - Psevdoznanstvene naprave, ki naj bi z orgonsko energijo razbijale oblake, odganjale neurja in po nekaterih teorijah celo nevtralizirale kemtrejle. V epizodi se sprašujemo, ali se moč orgonskih topov meri v wattih … in ali se tako lahko meri tudi človeško neumnost? 
- [🌫️ Kemtrejli](https://en.wikipedia.org/wiki/Chemtrail_conspiracy_theory) - Teorija zarote o tem, da bele sledi za letali niso le kondenzirani vodni hlapi, ampak kemične snovi, ki jih “nekdo” spušča v ozračje z različnimi (ponavadi zlobnimi) nameni. Po ljudskem receptu naj bi jih bilo mogoče “nevtralizirati” s kisom ali orgonskimi topovi. 
- [🛠️ Monsanto in semena](https://www.reuters.com/business/healthcare-pharmaceuticals/bayer-wins-brazil-injunction-soy-patent-row-with-farmers-2025-03-14/) - Korporacije, kot je nekdanji Monsanto (zdaj Bayer), so s patenti na semena preprečile, da bi kmetje ponovno sejali shranjeno seme. Odmevni primeri iz ZDA in Brazilije so potrdili, da se takšna semena ne smejo razmnoževati brez dovoljenja imetnika patenta. 
- [🌩️ Toča in orgonska energija](https://necenzurirano.si/clanek/svet/toca-orgonski-top-orgonska-energija-1834277) - članek na Necenzurirano o uporabi orgonskega topa Mete Kumer za zaščito pred točo (ki varuje njen vrt že 20 let), razlaga, kako naj bi delovali in zakaj znanstvena skupnost njihove učinkovitosti ne priznava 