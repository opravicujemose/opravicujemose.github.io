---
layout: 	post
title:  	"Gabrijel 😇"
number: 	"#138 aka S04E32"
categories:	epizode
permalink:	/138/
tagline: 	"Zdravo. Tudi tokrat smo angelski, vendar se osredotočimo le na enega nadangela, Gabrijela. Zelo malo časa se pogovarjamo tudi o najkrajšem poglavju v štoparskem opusu, večino časa o življenju, vesolju in sploh vsem."
image:		/assets/img/138@2x.jpg
apple:		https://apple.co/3GL0Tqt
pocket:		https://pca.st/j6nbmkpp
overcast:	https://overcast.fm/+beHiJ9_gw
podkite:	https://kite.link/138-opr
google:		https://kite.link/138-opr?open=google
anchor:		https://anchor.fm/opravicujemose/episodes/Gabrijel-e1thbbj
listen:		https://www.listennotes.com/podcasts/opravičujemo-se-za/gabrijel-YQ4PuoqiarI/embed/
---

Zdravo. Tudi ta teden smo pod vplivom angelov. In Tjaše. Še huje, samo enega in to nadangela Gabrijela. Ker je 29. poglavje krajše kot šala o tem kako prideta basist in bobnar na vajo, se začetek pogovarjamo o tem, da si moraš samo zamislit in se zgodi. Tako kot pravi Tjaša. Naša innsbruška dopisnica Živa, ki je bila na obisku tudi ta teden, je to potrdila že na začetku. Samo odločit' se moraš, pa je. 

Mi pa zajadramo med pionirje, mladince in proslave v gasilskih domovih, potovanja po prestolnici ko še ni bilo avtoceste, pa na Kinder jajčka, Milko in sadni jogurt tudi ne pozabimo. Pa na klet in Mastodon tudi ne. Ko pa pridemo do nadangela Gabrijela, gre pa epizoda svojo pot. 

Težko se posvetimo tudi najkrajšemu poglavju v štoparskem opusu, poletu št. 121 in dejstvu, da  se je včasih lahko zgodilo da je človek pristal na napačnem avionu. Na koncu zavijemo še k Ricku Rubinu na Malibu in do Gradaščice, kjer živi Aljo, pa ne ve veliko o delfinih. Pametni Zvonko pa ... in zato sta k njemu namenjena tudi naša glavna junaka. 

{% include player.html %}
{% include poslusaj.html %}

<!--break-->

#### Zapiski

- 🧫 [Bifidobakterije](https://en.wikipedia.org/wiki/Bifidobacterium) - je rod bakterij, ki se uporablja tudi kot probiotik in v črevesu poskrbijo za naše zdravje ker sodelujejo pri prebavi vlaknin, preprečujejo okužbe ter pomagajo pri tvorbi vitaminov in drugih pomembnih snovi
- 😇 [Nadangel Gabrijel](https://www.svetangelov.com/nadangeli/nadangel-gabrijel-bozja-pravicnost-in-postenost) - v dobesednem prevodu "božji človek" ... tip je bil res tako hud angel, da je bil kar nadangel
- 🧞‍♀️ [Jasno izrazi željo](https://www.tjasadorelay.com/sl/karte/54/jasno-izrazi-svojo-zeljo.html#card) - pravi Tjaša Dorelay, ki smo jo omenili že v prejšnji epizodi ... in ker ima ona zveze z nadangeli, najbrž že ve
- 📺 [Nadangel Gabrijel lahko pomaga pri odkrivanju vaših resničnih želja](https://www.youtube.com/watch?v=aPTqKd1CoMs) - prižgite belo svečo in si zavrtite navdušujočo glasbo, vzemite zvezek in pisalo in ... 
- 🎬 [Ko to tamo peva](https://www.dailymotion.com/video/x8et4xc) - celotni film na DaiylMotion-u
- 🦅 [Steve Miller Band - Fly Like An Eagle](https://www.youtube.com/watch?v=WuXwSyahgW4) - komad 4. tedna leta gospodovega 2023 je kompozicija Stevea Millerja. Niti na misel nam ne pride, da bi izbrali Sealovo verzijo, saj to ni podkast v katerem bi se navduševali nad filmom _Space Jam_
- 🎧 [Neil Young v podkastu Broken Record](https://www.pushkin.fm/podcasts/broken-record/neil-young) - podkastu, ki ga soustvarja tudi legendarni producent Rick Rubin v legendarnemu studiu Shangri-La v Malibuju